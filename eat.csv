button;text
Хочу їсти;"Кусь-кусь. Ням-ням...Ну нарешті ти сюди завітала, рада тебе бачити! Я якраз також щось би захом`ячила (хоча, я ж криска, а не хом`як). У мене ти знайдеш бюджетні та швидкі ідеї для сніданку, обіду, вечері та перекусу. Можеш доречі включити мультфільм "Рататуй" і атмосферно готувати разом зі мною."
Сніданок;"Починати свій день я раджу зі склянки води. Насолодись своїм пробудженням, зроби ранкові ритуали, а потім відправляйся на кухню готувати смачний сніданок. І ось мої улюблені швидкі, поживні  страви для початку дня:

1. Вівсяна каша (20 грн/кг) з порізаним кружечками бананом та чашечка чаю. Просто потрібно насипати кашу у тарілку (25 грн/кг) залити кип’ятком та накрити зверху, щоб вона швидко приготувалася. Поки очікуєш, можна залити кип’ятком чашечку чаю, та нарізати банан.

2. Манна каша (15 грн/кг)  з молоком (20 грн/900 мл) і варенням (25 грн/300 гр). Підігріваємо молоко, коли воно почне кипіти засипаємо туди манку та помішуємо. Вуаля, готово! Накладаєш у тарілку, поливаєш варенням і насолоджуєшся.

3. Омлет зі шпинатом (чи без нього). Тобі знадобиться два яйця (2 грн/1 штука), які потрібно збити з сіллю та спеціями, шпинат (20 грн/150 гр) кладеш на сковорідку, додаєш трохи масла і заливаєш усе це яйцем. 7 хвилин і все готово.

4. Грінки з крем-сиром та кава. Потрібно взяти хліб (15 грн/упаковка) та з двох сторін підсмажити на сухій сковорідці, намазати крем-сиром (25 грн/200 гр) та зварити каву, і смачний сніданок готовий.

5. Морквяно-яблучний салат. Тобі знадобиться тертка, на яку потрібно буде натерти одну морковку (3 грн/шт) та два яблучка (10 грн), все перемішати та заправити медом та маслом. І такий корисний та свіжий сніданок буде на твоєму столі."
Обід;"Обіди можуть бути дуже різними, і це має бути найпоживнішим прийомом їжі за день, щоб насититися і провести його продуктивно. Напишу тобі кілька легких рецептиків, але, закликаю тебе до експериментів, спробуй вигадувати різні страви з того, що у тебе є з продуктів, розраховувати їх на кілька прийомів їжі та робити вишукані подачі, щоб виглядало приємним для споживання.

1. Гречка. Можливо, звучить смішно і не смачно, але, якщо купити горстку гречки (15 грн), відварити її, підсолити, обжарити одну моркву (3 грн) та цибулю (3 грн) на пательні і змішати все, вийде дуже смачно. До страви можна нарізати улюблені овочі, або/та відварити чи піджарити курячу грудинку (1 шт у середньому коштує 25 грн та вистачає на кілька разів). На наступний день також буде смачно.

2. Чечевичні котлетки. Тобі знадобиться чечевиця 200 гр (20 грн), морква (3 грн), одне яйце (2 грн), кілька ложок муки та спецій по власному смаку. Чечевицю відварити пом’яти виделкою, піджарити моркву. Додай яйце, муку та спеції. Все змішай, і суміш для смаження готова.

3. Суп з куркою (або без курки).  Постав каструлю з водою на плиту, наріж 2 картоплі (5 грн), моркву (2 грн), цибулю (2 грн), та куряче філе (25 грн). Все кидаєш у воду, солимо, додаєш спеції і залишаєш варитися до готовності усіх інгрідієнтів. У останній момент кидаєш дрібну вермішель (15 грн/700 гр), ще 5 хв і готовий смачний обід. Для поживності можна взяти ще хліб.

4. Картопля (15 грн/кг) у будь-якому вигляді.  Можна зварити та полити соусом (часник+олія+сіль) чи зварии і розім’яти в пюре, або підсмажити і зробити пародію “картоплі фрі”. До цього можна зварити сосиски (30 грн/упаковка) та салат (капуста, огірок, сіль та олія - натерти на тертці). Смакота по-швидкому.

5. Фрикадельки з макаронами. Тобі треба купити 150 гр фаршу м’яса (20 грн), яке до вподоби, томати у банці або просто (потрібно 2 столові ложки консервованих томатів у власному соку) (25 грн), половинка цибулі, сіль, та макарони (15 грн). У фарш додай подрібнену цибулю, спеції і щіпку солі. Вологими руками скачай невеликі фрикадельки. Налий на сковороду масло, обсмаж м'ясні кульки до золотистої скоринки. Потім залий їх водою, додай консервовані томати і залиш гаситися під кришкою до готовності (7-10 хвилин). Макарони відвари у воді з дрібкою солі, при подачі виклади на них фрикадельки і полий соусом."
Вечеря;"Щоб не запарюватися на кінець дня з приготуванням кулінарних шедеврів, пропоную тобі наступні варіанти:

1. Творог (30 грн/упаковка) з повидлом (20 грн). Пам’ятай, що упаковки вистачить на 3-4 прийоми їжі, а варення ще на більше.

2. Сирники. Тобі потрібно змішати творог, яйце, ложку цукру та 2-3 ложки борошна (аби маса була не рідкою). Потім сформувати сирники та підсмажити на сковорідці з двох сторін.

3. Яйця і овочі. Відвари два яйця (10-15 хв для повної готовності), наріж улюблених овочів, і вечеря готова.

4. Деруни. Тобі знадобиться 5 середніх картоплин, 1 яйце, борошно, олія, сіль, перець. Картоплю очисти й натри на крупній тертці. Відіжми сік, додай яйце і борошно, щоб вийшло тісто по густоті як сметана. Смаж деруни у олії з двох боків. Смакота готова!

5. Спагетті з грибами. Тобі знадобляться спагетті (15 грн/900 гр), гриби 10 штук (20 грн), цибуля (2 грн) та сметана (20 грн/500 гр). Наріж гриби та цибулю, підсмаж, додай сметану у сковорідку, сіль та перець. Відвари достатню для тебе кількість макарон та підсоли воду, потім злий воду та споживай спагетті у чудовому грибному соусі."
Перекус;"Перекус - це важлива складова дня, якщо зголодніла і хочеш швидко перекусити, ось тобі мій топ-страв:

1. Це можуть бути фрукти: яблуко, банан, апельсин або інші. І горстка горішків.

2. Швидкий бутерброд. Візьми хліб, змасти маслом та поклади кілька шматочків сиру або ковбаски (у магазині можна попросити, щоб нарізали кілька шматочків на один раз і вийде бюджетно), можна покласти зверху нарізаний кружечками огірок.

3. Запечені яблука. Вирізаєш серединку яблука - викидаєш, у дірку кладемо творог змішаний з яйцем та цукром та запікаємо. Поживний перекус готовий.

4. Лаваш з сиром. Купуєш лаваш, сир та трохи зелені. Розрізаєш лаваш на квадратики, кладеш туди потертий сир та порізану зелень, загортаєш у трикутник та підсмажуєш з двох сторін. Смакота!

5. Яблучні оладки. Тобі потрібні: 2 яблука, кілька ложок борошна, яйце, ложка цукру, дрібка солі. Натри на тертці яблука, додай борошно, яйце, цукор, і дрібку солі. Змішай і посмаж яблучні оладки. Це неймовірно смачно та швидко."
Економія;"Я ще та любителька збігати за продуктами без плану, але, зрозуміла, що так грошенятка дуже швидко зникають шух-шух і нема.
Зараз стараюся слідкувати за своїми витратами на продукти. І ось, що може допомогти:

1. Придумай приблизне “меню” на тиждень (а краще, подивись моє, щоб не напрягатися), напиши список продуктів, що будуть потрібні, і тоді, з ним йди у магазин.

2. Старайся розподіляти гроші: частину відклади на продукти, іншу частину на оплату комуналки, третю на одяг. Найкращий варіант, коли ще залишаються гроші, щоб сховати на екстрений випадок.

3. Фастфуд - це звичайно швидко і комусь смачно, але чи є щось смачніше і корисніше домашньої їжі? Для мене ні. Тому, краще готувати дома і не витрачати гроші на булочку з йогуртом “на ходу”: так дешевше, смачніше і цікавіше.

4. Використовуй при покупках акційні купони та картки лояльності - просто даєш їх на касі, і приємний бонус іноді може дуже допомогти твоєму бюджету.

5. Перевіряй чек не відходячи від каси. Робота касира або касирки складна, тому, іноді через втому вони можуть випадково додати до чеку щось зайве з продуктів, або неправильно вказати кількість.

6. Порівнюй ціни у різних супермаркетах. І визначай для себе найвигідніший, адже вони можуть значно різнитися.

7. Бери з собою стільки грошей, скільки можеш дозволити собі витратити. Коли їх з запасом, це може призвести до імпульсивної покупки, навіть якщо ти супер відповідальна.

8. На роботу чи навчання можна брати їжу з дому в судочок. Так тобі не потрібно буде думати, що поїсти, і не доведеться зайвий раз витрачатися."
Користь;"Звичайно, напівфабрикати з супермаркету здаються привабливішими через те, що їх швидко готувати та коштують не так дорого. Але, ми часто забуваємо про те, що пачки вареників чи замороженої піци вистачить лише на 1-2 прийоми їжі, а от свіжих овочів та фруктів, бобових, круп, м’яса птиці вистачить дуже надовго та у співвідношенні коштуватиме в рази дешевше.

“Здорове харчування” - це не про авокадо за 60 гривень, кіноа...і купа екзотичних назв продуктів. А про збалансоване харчування продуктами, які знаходяться у тебе під рукою.
Скоріш за все, ти як і я, не здогадувалася про те, що багато проблем зі здоров’ям (випадіння волосся, проблеми зі шкірою, ламкість нігтів, проблеми з травленням, з судинами, серцем та інше) може бути через недостаток вітамінів, які можна знайти у недорогих продуктах.

От наприклад, усім відомий вітамін С - є не лише у цитрусових, а й у зеленому горошку, квасолі та редьці. Ось, глянь на картинку, я була в шоці: https://batyar.com/wp-content/uploads/2020/08/zdorove-harchuvannya.png

Мені знадобився час, щоб зрозуміти як харчуватися корисно, смачно та з мінімумом зусиль. Виявилося, що це не так складно. Мені ніколи не вистачало фінансів купити собі той ж лосось. Хоча б раз, мабуть, кожна чула про його супер-корисні властивості. Але, ха! Рибинка під назвою скумбрія, хек чи оселедець зекономлять тобі грошенят, принесуть користь здоров’ю та й готувати легко: присипала травами та сіллю, поставила в духовку, подивилася серію серіалу або зайнялася своїми справами, і вуаля, смачний обід або вечеря готовий.

Тому, давай разом вивчати, що приносить користь нашому організму. І якщо ти зі мною, то гайда читати статті, які я нещодавно знайшла для вивчення: https://moz.gov.ua/article/health/dostupno-i-ekonomno-pravda-pro-zdorove-harchuvannja- і https://life.pravda.com.ua/health/2018/10/14/233589/"